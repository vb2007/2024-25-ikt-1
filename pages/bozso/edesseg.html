<!DOCTYPE html>
<html lang="hu">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>A Puding</title>
</head>
<body>
    <h1>A Puding</h1>
            
    <video src="./vid/pudingEdit.mp4" autoplay controls loop></video>
            
            <p>
                A pudingot már a középkorban is ismerték, ekkorra datálható az elnevezése is. A francia boudin elnevezés utal arra, hogy a középkorban még bélbe zárva készítettek a mai véres hurkáhozigen hasonlatos, sós pudingokat. A XVII. század környékén már az édes tejsodók is a puding nevet kapták, ezeket magukban vagy süteményekbe töltve ették. A puding persze nem európai találmány, ekkortájt már Ázsiában is jó néhány hasonló alapanyagokból és hasonló eljárással készített ételt ismertek. A 1840-es évek környékén kezdtek el pudingporokat előállítani, ennek legnagyobb piaca Amerika lett.
            </p>
        
        
            <h2>Fajtái</h2>
            
                <p>
                    A tej alapú édes pudingok leggyakoribb összetevője a tej és a cukor, amihez valamilyen zselésítőanyagot kevernek. A házi pudingnak a tojás is képes kellő állagot biztosítani. A ritkább sós fajták jobbára sűrített zöldségpüréből készülnek, de húsból, belső szervekből készültek is ismeretesek. Olyan változatai is léteznek, ahol a tésztába töltik a pudingot. Angol nyelvterületen pudding-nak nevezik a hurkához hasonló, bélbe töltött keveréket is. Pudingként tartják számon a Yorkshire puddingot, amely lisztből és tojásból készült massza, amit kisütnek. Híres brit karácsonyi desszert a karácsonyi puding. Nagy-Britanniában a pudding szót minden, étkezés végén felszolgált édességre használják
                </p>
        
        
                <h2>Pudingporok</h2>

                <p>
                    Az első tejből, cukorból és kukoricakeményítőből készült pudingport 1847-ben Alfred Bird állította elő, amikor a tojásokat kukoricakeményítővel helyettesítette. My*T*Fine néven 1918-ban jelent meg az első pudingpor az Egyesült Államokban, amelyet főzni kellett. Az első instant, tehát főzést nem igénylő pudingporok az 1950-es évek elején jelentek meg.
                </p>

            
                <h2>Vaníliapuding</h2>
                
                <img src="./img/Vaniliapuding.webp" alt="Vaniliapuding" title="Vaniliapuding">
                
                <h3>Hozzávalók:</h3>
                    <ul>
                        <li>5 dl tej</li>
                        <li>1 rúd vanília</li>
                        <li>5 db tojássárga</li>
                        <li>12 dkg cukor</li>
                        <li>7 dkg finomliszt</li>
                        <li>csipet só</li>
                    </ul>
                <h3>Elkészítése:</h3>
                <p>
                    A tejet a cukorral, a sóval és a vaníliarúd kikapart belsejével felforralom. Ebből néhány kanálnyit külön kimerek. Mikor már langyos, belekeverem a tojások sárgáját és a lisztet. Ezt alaposan elkavarom.
                    Ha felforr a tűzön maradt cukros, vaníliás tej, akkor a bekevert, lisztes részt hozzáadom, és folyamatos keverés mellett, nem túl nagy lángon addig főzöm, amíg besűrűsödik.
                    A kész pudingot hideg vízzel kiöblített formákba kanalazom, majd a tetejét alufóliával lefedem, hogy ne bőrösödjön meg a pudingom. Néhány órára hűtőbe teszem. A már kihűlt pudingokat gyümölccsel, öntettel kínálom.
                </p>

            
                <h2>Creme caramel</h2>
                    
                    <img src="./img/Creme_caramel.webp" alt="Creme caramel" title="Creme caramel">
                
                <h3>Hozzávalók:</h3>
                    <ul>
                        <li>0,5 dl víz</li>
                        <li>20 dkg cukor</li>
                        <li>8 dkg sötét melaszos cukor</li>
                        <li>darabka vanília</li>
                        <li>0,5 l házi tej (3,8%)</li>
                        <li>3 tojás</li>
                        <li>2 tojás sárgája</li>
                    </ul>
                <h3>Elkészítése:</h3>

                <p>
                    A pici szuflétálaimat beleteszem egy nagy tepsibe. A sütőt 160 fokra izzítom. A tálkákat tepsistől a sütőbe süllyesztem.
                    A szószos edényemben felfőzöm a 20 dkg cukrot, némi vízzel. Mikor barnulni kezd, óvatos és igen gyors mozdulatokkal kikapom a sütőből a tepsit, és a szuflétálakba öntöm a karamellt.
                    Ezután felteszem felforrni a tejet. Lassú tűzön, vaníliával egyetemben főzöm. Amíg lassanként felforrósodik, addig összekeverem a tojásokat a cukorral, és forralok egy jó kübli vizet. Amikor elkezd forrni a tej, lehúzom a tűzről, kipecázom belőle a vaníliát, hozzáöntöm a tojásos cukrot, habverővel csomómentesen elkeverem (semmi sem lehetetlen), és a szuflétálakban lévő karamellre csorgatom. A közben felforrt vizet a tálaknak otthont adó tepsibe öntöm úgy, hogy a tálkákat legfeljebb 2/3-ig lepje el.
                    Ezután a tepsit a 160 fokos sütőbe tolom, és egy órára ott is felejtem.
                    Miután elkészült, hagyom a konyhapulton kihűlni, majd legalább 2-3 órára a hűtőbe teszem. Bármikor, bármivel, bárhol fenséges.
                </p>


            <p>Forrás:</p>
            <a href="https://hu.wikipedia.org/wiki/Puding">Puding wikipedia</a>
</body>
</html>